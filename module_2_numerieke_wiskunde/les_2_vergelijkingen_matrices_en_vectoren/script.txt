 [Slide 1] Welkom bij deze les over vergelijkingen, matrices en vectoren, onderdeel van de Wiztech lessenserie. Mijn naam is Jacques de Hooge. De onderwerpen in deze les maken deel uit van wat meestal "lineaire algebra" wordt genoemd. Lineaire algebra helpt je, technische berekeningen te kunnen doen met behulp van de computer. Of het nu gaat om weersvoorspelling, een vluchtsimulator, het doorrekenen van een electronische schakeling of van de constructie van een gebouw, in al deze gevallen is de computer hoofdzakelijk bezig vergelijkingen op te lossen met matrices en vectoren.
 
 Voorkennis voor deze les is de les over getallen, waarbij je onder andere hebt kennis gemaakt met de commutatieve eigenschap en het rekenen met letters. De aangeboden kennis in deze les is heel compact gepresenteerd. Schroom daarom niet de video af en toe stop te zetten en geheel of gedeeltelijk te herhalen. Je kunt de afspeel-snelheid bovendien aanpassen aan je eigen voorkeur. Houdt pen en papier bij de hand en reken de voorbeelden na, het gebruik van je motoriek helpt je vertrouwd te raken met de lesstof. Wiskunde is een bouwwerk. Als er te veel stenen ontbreken stort het in. Werk dus langzaam, maar zeker.
 
 Uiteindelijk zul je leren de dingen die je nu met de hand doet om te zetten in computerprogramma's. Maar dan moet je wel eerst zelf snappen wat de computer moet doen.
 
 Vergelijkingen dus. Wetenschap en techniek staat er bol van, met Einsteins E = mc^2 als beroemdste voorbeeld.
 Een vergelijking bestaat uit een is-teken met rechts en links daarvan getallen of formules. Omdat de linker- en de rechterkant gelijk moeten zijn, is het een soort balans-weegschaal. Als je er er links en rechts evenveel kilo bijzet, is hij nog steeds in evenwicht. Plaats je aan beide kanten drie keer zoveel gewicht, dan klopt de zaak natuurlijk nog steeds, als je maar aan de ene en aan de andere kant hetzelfde doet. Met vergelijkingen is het net zo.
 
 [Slide 2] Een voorbeeld.Ik heb een weegschaal met links gewichten van 2 en 3 kilo en rechts eentje van 5. De bijbehorende vergelijking is 2 + 3 = 5. Nou zet ik er links en rechts 4 kilo bij. [| + 4] Zo. [Plaatje + 4] De vergelijking wordt dan [Vergelijking + 4] 2 + 3 + 4 = 5 + 4. Dat klopt nog steeds want 2 + 3 + 4 is 9, en 5 + 4 ook.

[Slide 3] Ander voorbeeld. Ik haal links en rechts 4 kilo weg [| - 4]. Ergens 4 aftrekken is hetzelfde als er -4 bijtellen. Als je dit moeilijk vindt, kijk dan eerst naar de les over getallen, daar komen zulke dingen uitgebreid aan de orde. Niet doorracen als je iets niet snapt, dat is zonde van je tijd. Daar gaat ie. [Plaatje - 4]. Wat overblijft klopt nog steeds. [2 + 3 = x]. 2 + 3 = x [x = 5] Dus x = 5. Als je dit kunt heb je je eerste vergelijking opgelost. Even kijken naar de oorspronkelijke vergelijking: 2 + 3 + 4 = 5 + 4 staat er dan, als je alle optellingen uitvoert staat er 9 is 9. Een waarheid als een koe.

[Slide 4] Nog eentje. 2 + 3 = 5. Er staat geen onbekende x in, dus er valt niets op te lossen. We spelen er gewoon wat mee. [| x 2] Linker en rechter kant maal 2. [L en R maal 2 in plaatje] Nog steeds evenwicht. De bijbehorende vergelijking ziet er zo uit: 2 x (2 + 3) = 2 * 5, oftewel 10 = 10. Je kunt ook de distributieve eigenschap toepassen (zie de les over getallen): 2 x 2 + 2 x 3 = 4 + 6 = 10. Stel je voor dat dat niet zo was, dan kun je beter kijken naar een filmpje over schattige poesjes die met een bolletje wol spelen. Ook leuk, trouwens.

[Slide 5] Nog eentje om het af te leren. We gaan weer een onbekende x oplossen. We weten dat 4 plus 2 maal x gelijk is aan tien. Rara wat is x. [| - 4] Eerst van beide kanten 4 aftrekken. [Plaatje l en r - 4]. Zo, dat ziet er al wat simpeler uit. [2x = 6] Dan houden we over: 2x = 6. [| x 1/2] Als we dat nu eens door 2 delen (oftewel met een half vermeningvuldigen, zie de les over getallen...), dan wordt de situatie [Plaatje x = 3] links x, rechts 3, oftewel [x = 3] x = 3. En dat is wat we weten wilden. Even kijken of 't klopt. 4 + 2 x 3 = 4 + 6 = 10. Victorie.

Zet mij even stop en neem wat te drinken. Dan zie ik je zo.

[Slide 6] We gaan het eens zonder plaatjes proberen. We beginnen steeds met een vergelijking en vragen ons af, als deze vergelijking klopt, wat is x dan. Stel dat we bijvoorbeeld weten dat 17 gelijk is aan 4x + 5. Wat zegt dat over x? We gaan proberen x in z'n eentje aan 1 kant van 't is-teken te krijgen. Laten we eerst eens van beide kanten 5 aftrekken, [+ - 5] dan zijn we die bij de x-kant alvast kwijt. [12 = 4x] Zo, dat ziet er al beter uit. Misschien heb je ooit geleerd dat je in een vergelijking "dingen naar de andere kant moet brengen". Doe me een lol en druk even op de ERASE knop. Als er iets is wat je NIET moet doen, is het dingen naar de andere kant brengen. Probeer het maar eens met een weegschaal in evenwicht. Breng een gewicht van de ene naar de andere kant. Is hij nog steeds in evenwicht? Ik dacht het niet! Je mag met beide kanten van een vergelijking hetzelfde doen. DAT is de regel. De rest is kletskoek. Als je dus aan de ene kant 5 weghaalt, doe je dat aan de andere kant ook. Dus je brengt die 5 NIET naar de andere kant, in tegendeel! Vuistregels zijn leuk, maar alleen als ze ook echt kloppen. Anders helpen ze je van de wal in de sloot en wordt wiskunde tovernarij, miskunde, of, in het engels, mathemagic.

Maar, we gaan verder. Hoe krijg ik x in z'n eentje. Laat ik eens delen door 4. [x 1/4]. Misschien vraag je je af waarom ik x 1/4 schrijf in plaats van / 4, en + -5 in plaats van -5. We doen in deze les niet aan aftrekken en delen, alleen aan optellen en vermenigvuldigen. Reden is dat we uiteindelijk computerprogramma's gaan maken om dit soort rekenwerk van ons over te nemen. En dan willen we niet steeds hoeven kiezen uit optellen of aftrekken, of uit vermenigvuldigen of delen. Zo worden de programma's die we gaan schrijven simpeler, en bij computerprogramma's is eenvoud het kenmerk van het ware. Daar gaat ie, x 1/4, [x = 3] 3 = x, oftewel x = 3. Zo, dat weten we ook weer. Even invullen ter controle: 4 . 3 + 5 = 12 + 5 = 17. Klopt. Volgende.

2x + 4 = 1/2 (1/2 x - 32) + 3x. Vraag: wat is x. Ziet er pittig uit. Weet je wat, we gaan gewoon aan de slag. Eerst maar eens die haakjes weg. Even kijken, distributieve eigenschap, de verdeeleigenschap, weet je nog [a (b + c) = ab + ac] a (b + c) = ab + ac (zie de les over getallen, als je dit nog niet of niet meer weet). Dus 1/2 . 1/2 x - 1/2 . 32. Dit levert 2x + 4 = 1/4x - 16 + 3x. Dan gaan we nu eens wat zaken ombisselen en buiten haakjes halen. [a + b = b + a, ac + bc = (a + b) c], dus de commutatieve eigenschap en dan weer de distributieve eigenschap, maar dan in omgekeerde richting, dus niet haakjes wegwerken, maar juist introduceren, (3x + 1/4x =(3 + 1/4) x = 3 1/4 x. [2x + 4 = 3 1/4 x - 16] Zo dat ziet er al beter uit. [+ -3 1/4 x + -4] Nu van beide kanten 3 1/4 x en 4 aftrekken. [-1 1/4 x = 20] Zie je 't niet zo snel? Zet de video even stop en reken het na op papier! Even denken hoor, 1 1/4 is 4/4 + 1/4 is 5/4. Als ik dat met 4/5 vermenigvuldig is 't 1. Teller maal teller, noemer maal noemer. Ook dit is geen kwestie van regeltjes leren maar van snappen, met het verdelen van taarten over kinderen etc. Voor de laatste keer, anders wordt het vervelend: Vind je dit soort dingen moeilijk, helemaal niet erg, maar doe dan eerst de les over getallen, eventueel voor de tweede maal. Zorg dat je stapje voor stapje gaat, dan kom je het snelst bij je doel. OK, x -4/5 dus, dan zijn we ook gelijk dat minteken kwijt, want - x - is +, weer zo'n regeltje, maar met dit regeltje is niets mis. Dan houden we over [x = 16] x = 16. Vul maar in in de oorspronkelijke vergelijking en kijk of 't klopt. Even de video stopzetten dus. En misschien even een loopje?

[2 (2x + 10) - x = 7 + 3x] Volgende: 2 (2x + 10) - x = 7 + 3x. Haakjes wegwerken met distributieve eigenschap: [a(b+c)=ab +ac] a(b +c) = ab + ac, dan houden we over: [4x + 20 -x = 7 + 3x] 4x + 20 -x = 7 + 3x. Links de x buiten haakjes halen (-x is -1 x) levert [3x + 20 = 7 + 3x] 3x + 20 = 7 + 3x. [| + -3x + -20 ] van beide kanten 3x en 20 aftrekken levert [0 = -13] 0 = -13. He, dat lijkt me sterk, 0 is niet hetzelfde als -13. Blijkbaar had deze vergelijking geen oplossing. [Onwaar voor elke x] Er is geen enkele x waarvoor deze vergelijking klopt. Zo'n vergelijking heet strijdig. Later in deze les zullen we met behulp van het tekenen van grafieken zien wat er dan aan de hand is. Maar voorlopig dus: als er onzin uit een vergelijking komt, heet hij strijdig. Met andere woorden, er was iets goed mis met deze vergelijking.

Nog een. [4 + 3x = x + 2 (x + 2)] 4 + 3x = x + 2 (x + 2) Eens kijken, [a (b + c) = ab + ac] distributieve eigenschap (haakjes wegwerken). [4 + 3x = x + 2x + 4] Levert 4 + 3x = x + 2x + 4. Oftewel  [a + b = b + a. ac + bc = (a + b) c][3x + 4 = 3x + 4] 3x + 4 = 3x + 4. [+ -3x + -4] Van beide kanten 3x en 4 aftrekken levert [0=0] 0 = 0. He, dat is altijd zo, 0 is altijd 0, wat x ook was. Dus blijkbaar voldoet elke x. Even proberen. x = 1, dan staat er 4 + 3 .1 = 1 + 2 (1 + 2), dus 7 = 1 + 6, klopt, dus x = 1 voldoet. x = 100 dan: 304 = 100 + 2 * 102 = 100 + 204 = 304. Klopt, dus ook x = 100 voldoet. De vergelijking blijkt altijd te kloppen, wat ik ook voor x invul. Later in deze les wordt aan de hand van grafieken duidelijk wat er dan aan de hand is.

[8x = 7x] Nog een laatste: 8x = 7x. Van beide kanten 7x aftrekken [+ -7x], dat levert [x = 0] x = 0. Dat is een prima oplossing, maar blijkbaar kun je niet altijd zo maar allebei de kanten door x delen, want in dit geval krijg je dan 8x/x = 7x/x oftewel 8 = 7. Helaas niet waar. Immers was de oplossing x = 0, dus eigenlijk heb je door 0 gedeeld, en zoals men zegt, dat mag niet, je mag nooit door 0 delen. Of liever gezegd: door 0 delen is onzin. Immers, als je 20 taarten verdeeld onder 0 kinderen, hoeveel krijg ieder kind dan? Geen idee. Er ZIJN geeneens kinderen! Je mag dus alleen maar door x delen onder de voorwaarde dat x geen 0 is.

[Slide 7] Om ons bij al die speciale gevallen (geen enkele x voldoet, elke x voldoet, x = 0), iets voor te kunnen stellen, gaan we eens wat plaatjes tekenen. Een plaatje van een formule heet een grafiek. Laat ik wat nauwkeuriger zijn. Formules gaan over verbanden, relaties tussen getallen. Een relatie tussen getallen x en y wil zeggen dat bij bepaalde x-waarden bepaalde y-waarden horen. We interesseren ons vooral voor relaties tussen x en y waarbij elke x leidt tot een eenduidige "uitkomst" y. Zo'n relatie heet een functie. Een functie kun je zien als een recept om uit een willekeurige ingangswaarde x een eenduidig bepaalde uitgangswaarde y te berekenen. Je kunt je zo'n functie ook voorstellen als een black box, een ondoorzichtig fabriekje, waar een x ingaat en een y uitkomt als resultaat.

Een handige manier om zo'n relatie weer te geven voor bepaalde x waarden is een tabel. Voor mensen die het begrip "relationele database" kennen: Ook daar draait het om tabellen en dat is geen toeval: het concept "relationele database" heeft een solide basis in de wiskunde. Heb je nog nooit van relationele databases gehoord: Dat hoeft ook niet, het is niet van belang voor deze les. Ik wil je echter wel de gelegenheid bieden verbanden te leggen tussen allerlei kennis-eilandjes. Samenhang geeft overzicht, overzicht geeft beheersing en beheersing geeft uiteindelijk zelfvertrouwen en het gevoel echt thuis te zijn in de techniek.

Functies en tabellen dus. Kijk maar naar het voorbeeld. De vergelijking y = x + 2 geeft een recept om uit elk getal x 1 bepaald getal y te berekenen. In de tabel is dat gedaan voor x waarden -2, -1, -1 en 2. Omdat bij elke x precies 1 y hoort, is er sprake van een functie. Nog een andere functie [y = -2x + 1] en een bijbehorende tabel [tabel]. Elke combinatie van x en y stelt een punt voor in een vlak. [grafieken, uitleggen hoe hij ontstaat uit de tabellen]. Zoals je aan de tabellen ook al kunt zien hebben die grafieken 1 punt gemeenschappelijk, namelijk het punt waar x = 1 en y = -1. We geven dat punt weer door een getallenpaar, zo: [(1, -1)] (1, -1) tussen haakjes. Zo kun je elk punt weergeven met coordinate, eerst de x-waarde, dan de y-waarde.

Er is een verband tussen het zoeken van het snijpunt tussen twee lijnen en het zoeken naar een x waarvoor de weegschaal in balans is. Voor beide lijnen geldt dat de hoogte van een bepaald punt op de lijn, y dus, afhangt van hoe ver je naar links of naar rechts gaat, oftewel x. Het snijpunt is het punt waarbij voor een bepaalde x de hoogte van de ene lijn gelijk is aan de hoogte van de andere lijn, met andere woorden we zoeken naar de x waarvoor de y-waarden gelijk zijn. Dat is blijkbaar in dit geval x = 1. Even kijken 1 - 2 = -1, -2.1 + 1 = -2 + 1 = -1, klopt, als x = 1 invul zijn linker en rechterkant van de vergelijking gelijk aan elkaar, dan zitten we dus op het snijpunt van de lijnen.

We kunnen zo'n stelsel van twee vergelijkingen ook rechtstreeks oplossen. [y = x - 2, y = -2x + 1] Dat doen we als volgt. Eerst schrijven we ze in een andere vorm, met alle termen met x'en en y's links en de andere termen rechts. Ter herinnering: termen zijn dingen die je optelt en aftrekking zien we als een optelling met een negatieve term.
[+ -x, + 2x]. Het resultaat is [-x + y = -2, 2x + y = 1].

Elk van deze twee nieuwe vergelijkingen is weer een weegschaal. Dus bij elk van die twee vergelijkingen staat links en rechts evenveel. Als we linker- en rechterkant van zo'n vergelijking met hetzelfde getal vermenigvuldigen, staat er nog steeds aan beide kanten evenveel. Maar we kunnen de vergelijkingen ook optellen. Allebei de balansen zijn immers in evenwicht. Dus als we de gewichten links van de ene balans bij de gewichten links van de andere balans optellen [omcirkelen], en de gewichten rechts van de ene balans bij de gewichten rechts van de andere balans [omcirkelen] dan de zaak nog steeds in evenwicht.

Daar gaan we. Eerst maken we de pivot, dat is de kopcoefficient, het getalletje voor bovenste x, gelijk aan 1. Bedenk dat -x eigenlijk betekent -1 maal x. Om van die pivot -1 +1 te maken vermenigvuldigen we de bovenste vergelijking met -1. Dat mag, als we maar met beide kanten hetzelfde doen. De onderste vergelijking laten we even met rust. We krijgen dan het stelsel [x - y = 2, 2x + y = 1].

Nu vermenigvuldigen we in gedachten de bovenste vergelijking met -2 en tellen hem dan bij de tweede op.  Maar in ons stelsel schrijven we gewoon de oorspronkelijke bovenste vergelijking. [x - y = 2, 3y = 3]. Door deze actie valt de x weg uit de tweede vergelijking.

Nu pakken we de kopcoeffient van de volgende vergelijking, de tweede, en maken die ook 1. [x 1/3] Dat doen we door de tweede vergelijking met 1/3 te vermenigvuldigen. Dat levert het stelsel [x - y = 2, y = -1].

[+]Nu tellen we de onderste vergelijking bij de bovenste op. Daardoor valt de y weg uit de bovenste vergelijking. We houden dan [x = 1, y = -1], de coordinaten van het snijpunt. Bij al onze bewerkingen bleven de weegschalen in balans. Daarom is ook de conclusie x = 1, y = -1 gerechtvaardigd. Immers ook die weegschalen, x links en 1 rechts en t links, -1 rechts, zijn nog steeds in balans. Met andere woorden, ook bij die uiteindelijke, eenvoudige vergelijkingen [omcirkelen] zijn linker en rechter kant gelijk aan elkaar.

Ik kan me voorstellen dat dit in eerste instantie een hele hoop gegoochel lijkt. Waarom zo moeilijk doen, we wisten de oplossing toch al. Echter is dit een eerste stap om vergelijkingen niet met de hand maar met de computer op te lossen, en dan niet 1 of twee, maar duizenden of zelfs miljoenen tegelijk. Keep watching, zeggen ze dan op de Amerikaanse televisie altijd.

We zetten een voorzichtig stapje richting computer. Stel dat dit proces nog eens herhalen, maar dan zonder alle overbodige rommel. De essentie van de zaak is wat we deden met de coefficienten, de getallen die VOOR x en y stonden, en met de getallen rechts van de =. We stoppen al die getallen eens samen in een getallenblok. [-1 1 | -2, 2, 1 | 1]. Zo'n getallenblok heet een matrix, en de computer kan er gemakkelijk mee werken. In de computer wordt het ook wel een ARRAY genoemd. Voorlopig doen we het nog even met de hand, want als je nu in deze les ook nog moet leren programmeren, wordt het een beetje veel van 't goed. Maar, geduld, dit komt in andere lessen aan de orde.

Daar gaat ie, dezelfde bewerken als daarnet, maar nu met de matrix. Bovenste rij x -1 [1 -1 | 2, 2 1 | 1]. Je ziet dat we de coeffienten laten staan, ook als ze 1 of -1 zijn en in de vergelijkingen mogen worden weggelaten. [tekenen]. Dan bij de onderste rij twee keer de bovenste optellen. [1 -1 | 2, 0 3 | -3]. Dan de onderste rij met 1/3 vermenigvuldigen. [1 -1 | 2, 0 1 | -1] Tenslotte de onderste rij bij de bovenste optellen. [1 0 | 1, 0 1 | -1]. Deze laatste matrix [omcirkelen] bevat precies dezelfde informatie als de uiteindelijke vergelijkingen [omcirkelen], echter in een vorm die voor een computer makkelijk te hanteren is, namelijk kale getallenblokken.

De informatie in onze oorspronkelijke matrix bestaat uit twee delen. Het deel rechts van de streep is de zogenaamde "coefficient matrix" en het deel rechts van de streep de "righthand side vector", oftewel rechterkant, vaak afgekort tot RHS. Uiteindelijk staat rechts van de streep de oplossing, oftewel de "solution vector". Omdat de righthandside en de solution vector gewoon in de matrix staan, wordt zo'n matrix we een "augmented matrix" genoemd, met andere woorden een "aangevulde" matrix. Als de solution vector willen berekenen voor een andere righthandside, dan moeten we gewoon dit hele veegproces opnieuw door, vegen omdat we de coefficient matrix, dit deel dus [omcirkel -1 1, 2, 1] als het ware schoonvegen, zodat we alleen enen op de neergaande diagonaal (de hoofddiagonaal, wordt dat genoemd) [tekenen] overhouden en verder nullen.

Het is een beetje jammer dat we als de righthandside verandert, alles opnieuw moeten doen. Heel vaak blijft namelijk de coefficient matrix hetzelfde [omcirkelen], terwijl de righthandside [omcirkelen] verandert. Er bestaat een truuk die er voor zorgt dat ik het veegproces maar eenmaal door hoef, en dat ik dan voor alle mogelijke righthandsides klaar ben. Daar komt ie.

[Slide 8]
We hebben weer hetzelfde stelsel [y = x-2, y = -2x + 1]. We schrijven het weer om [-x + y = -2, 2x + y = 1 omcirkelen]. Echter noteren we dat nu wat anders [A x = I b, uitleggen wat dat voorstelt (vermenigvuldiging, twee coefficient matrices)] Nu gaan we weer vegen, echter laten we de righthandside zelf met rust, we vegen alleen de twee coefficient matrices. [* links staan de echte vergelijkingen, rechts de coefficent matrices]. [x -1] Eerst de eerste vergelijking maal -1 om de pivot 1 te maken. -1 x (1.-2 + 0.1) = [-1.1.-2 + -1.0.1, *], de distributieve eigenschap, [pelikaanpijlen] = -1 x -2 + 0 x 1, de associatieve eigenschap, [omcirkelen]. In deze nieuwe vergelijkingen zijn linker en rechterkant nog steeds hetzelfde, immers we deden met linker en rechter kant hetzelfde, dus de zaak blijft in evenwicht.

[x -2 +] Nu tellen we, net als op de vorige slide, -2 maal de eerste vergelijking bij de tweede op. -1 * -2 + 0 * 1 + 0.-2 + 1.1 We verwisselen de termen (de commutatieve eigenschap of verwisseleigenschap) -1 . -2 + 0.-2 + 0.1 + 1.1 en dan passen we de distributieve eigenschap toe (buiten haakjes halen), -1 .2 + 0 .2 = (-1 + 0) . 2 en 0.1 + 1.1 = (0 + 1) .1 [*]. Zoals je ziet blijven de getallen van de righthandside -2 [omcirkel] en 1 [omcirkel] gewoon staan en veranderen we in plaats daarvan de coefficienten om links en rechts gelijk te houden. Daarbij gebruiken we de commutatieve, associatieve en distributieve eigenschap, die bij de les over getallen uitgebreid werden behandeld.

Zo kunnen we verder gaan: pivot van de 2e rij, namelijk 3 [omcirkel] gelijk maken aan 1 door met 1/3 te vermenigvuldigen, net als we al deden, maar nu door, dankzij de distributieve eigenschap, de afzonderlijke coefficenten met 1/3 te vermenigvuldigen. [...2/3 ... 1/3, pijlen en resultaat omcirkelen].

Daarna tellen we weer de onderste rij bij de bovenste rij op, term voor term, weer dankzij de commutatieve en associatieve eigenschap, dat wil zeggen als je termen optelt mag je de volgorde veranderen en ze net zo groeperen als je wilt.

[...-1/3...1/3, ...2/3, ...1/3]

De uiteindelijke vergelijkigen worden dan x = 1, y = -1, oftewel 1 x x + 0 . y = x = -1/3 x -2 + 1/3 x 1 = 2/3 + 1/3 = 1 en 0 . x + 1 . y   = y = 2/3 x -2 + 1/3 x 1 = -3/3 = -1.
[Gele vlak] Ik kan dus de righthand side [omcirkelen] helemaal buiten beschouwing laten en alleen met de coeffient matrix in het gele vlak werken. Uiteindelijk vind ik dan de matrix -1/3 1/3 ,2/3 1/3, dit heet de inverse. Als ik dan doe -1/3 x-2 + 1/3 x 1 weet ik wat x is. En 2/3 x -2 + 1/3 x 1 levert y. Door de righthand side vector -2 1 te vervangen door iets anders kan ik eenvoudig uitrekenen wat x en y moeten zijn voor deze andere righthand side, zonder opnieuw te vegen. Matrix -1/3 1/3, 2/3 1/e heet de inverse van de coefficient matrix -1 1, 2 1 en het veegproces wordt ook wel aangeduid met matrixinversie of Gauss-Jordan eliminatie.

Dit werkt niet alleen voor twee vergelijkingen met twee onbekenden, maar net zo makkelijk voor een miljoen vergelijkingen met een miljoen onbekenden. De computer heeft daar geen moeite mee en het programma daarvoor is niet langer dan een beeldscherm vol, maar voor ons is het een beetje veel schrijfwerk. Ik zal 't zo laten zien voor drie vergelijkingen met drie onbekenden, dat is nog goed te doen. Maar eerst gaan we wat beestjes een naampje geven.

Wat we hier doen [LHS vermenigvuldiging stap voor stap uitleggen en evt. annoteren] en hier [zelfde voor RHS] heet het vermenigvuldigen van een matrix met een vector.

[Slide 9] We gaan eens kijken hoe dat bij meer vergelijkingen met meer onbekenden gaat, als voorbeeld drie vergelijkingen met drie onbekenden. [Aanmwijzen/omcirkelen en uitleggen]. Dit werkt natuurlijk alleen maar als de matrix evenveel kolommen heeft als de vector rijen. [Uitleggen en aanwijzen wat een rij is en wat een kolom en hoe het met de afmetingen 3 x 3 en 3 x 1 zit en de afmetingen van het resultaat].

In deze zin beschouwd is een vector een speciaal soort matrix, namelijk een vector met maar 1 kolom. Er bestaat een bredere definitie van het begrip vector, waarbij een vector iets algemeners en abstracters is dan een kolommetje met getallen of een pijltje. Ik wil dat hier even vermelden maar ga er verder niet op in om verwarring te voorkomen. Het speciale geval waar we het hier over hebben, heet eigenlijk voluit "coordinaat vector" of "kentallen vector", maar, een beetje slordig, noemen we het meestal gewoon "vector", anders is het zo'n mond vol.

We kunnen ook een 3 x 3 met een 3 x 3 matrix vermenigvuldigen. Dat gaat zo [3 x 3 vermenigvuldiging, uitleggen vanuit 3 target kleuren]. Ook dit gaat alleen maar als de het aantal kolommen van de eerste matrix gelijk is aan het aantal rijen van de tweede. [afmetingen uitleggen]

Tot slot nog een voorbeeld van een vermenigvuldiging van een matrix met 1 rij (dat wordt ook wel een rij-vector genoemd) met een matrix van 3 rijen en 3 kolommen [uitleggen geleid door target kleuren].

Laten we nu eens kijken hoe we een 3 x 3 matrix kunnen inverteren. Daar gaat ie. De pivot is hier toevallig al 1 [aanwijzen] dus daar hoeven we niets aan te doen. Als dat niet zo was geweest hadden we de eerste rij eerst ergens mee vermenigvuldigd om hem 1 te maken. Om in de eerste kolom van rij 2 en 3 nullen te krijgen, vermenigvuldigen we in gedachtend rij 1 met 1 en tellen hem bij rij 2 op, dan valt de -1 weg. Ook vermenigvuldigen we in gedachten rij 1 met -9 en tellen hem bij rij 3 op, dan valt de 9 weg. Net als bij het 2 bij 2 voorbeeld moeten steeds hetzelfde doen met alle elementen van de hele rij. Het op deze manier manipuleren van de rijen heet lineair combineren. Let op: [aanwijzen / cirkels / pijlen hoe je aan het tweede tableau komt.] De pivot is nu 5, dat wil zeggen, we gaan de tweede kolom schoonvegen. 2e rij maal 1/5 maakt pivot 1 [stap].

Daarna werken we de 2 [aanwijzen] weg, door -2 maal de tweede rij bij de eerste op te tellen. De -22 werken we weg door 22 maal de tweede rij bij de derde op te tellen. [volgende tableau]. We gaan nu kolom 3 schoonvegen. Eerst de pivot, 10.8, 1 maken. Dat kan door vermenigvuldiging met 1/10.8 [aanwijzen]. Het resultaat is dan [volgende tableau]. Dan vegen we met de 3e rij naar boven [I | inverse], -1.4 x de derde rij optellen bij de eerste, dan komt hier [aanwijzen] een 0. -0.2 x de derde rij optellen bij de tweede, dan komt hier [aanwijzen] ook een 0. Nu staat links een matrix met enen op de hoofddiagonaal. Zo'n matrix noemen we de eenheidsmatrix, aangeduid met I [bijschrijven].

Rechts staat dan de inverse [omcirkelen]. Als we die met een willekeurige righthandside vermenigvuldigen, vinden we de oplossingsvector x, y, z voor die righthand side, net als we x en y vonden voor twee vergelijkingen. Stel bijvoorbeeld dat de oorspronkelijke righthandside de vector 10, 20, -30 was [aanwijzen en uitleggen]. Dan is de oplossing [aanwijzen en uitleggen].

Door een heleboel rekenwerk met letters in plaats van cijfers, om weer algemeen te zijn, blijkt: [* * = (1 0 0, 0 1 0, 0 0 1), uitleg]. En ook blijkt: de inverse van de inverse is de weer de matrix zelf, dus: M ^ -1 ^ -1 = M.

[Slide 10]

Behalve vermenigvuldigen kunnen we matrices ook optellen. Dat doe je door de elementen die op dezelfde plek in de termen staan op te tellen en het resultaat op die plek in de som te zetten. [Uitleggen en bijschrijven]. [Voor alle etc.] Optellen is commutatief, dus als je de twee matrices die je optelt verwisselt, blijft het resultaat hetzelfde. Let op, zoals we zagen geldt dat NIET voor vermenigvuldiging van matrices!

Een matrix van maar 1 kolom hadden we een vector genoemd en kan worden voorgesteld door een pijltje. Optellen komt dan neer op het achter elkaar leggen van de pijltjes. [Uitleggen en bijschrijven].

[3D vector] Een vector bestaande uit drie getallen is een pijltje in de ruimte. [uitleg/bijschrijven]. We kunnen twee kolomvectoren niet volgens de normale matrixvermenigvuldiging met elkaar vermenigvuldigen, immers de afmetingen kloppen niet. [(3 x 1) (3 x 1) bijschrijven, binnenste omcirkelen, uitleggen]. Wel kunnen we een willekeurige matrix, dus ook een vector, met een gewoon getal vermenigvuldigen. Een getal in z'n eentje, dat niet in een vector zit wordt wel een "scalar" genoemd. Natuurkundige grootheden zoals temperatuur, die wel een grootte hebben maar geen richting, noemen we "scalaire grootheden" (scalar quantities). Een grootheid zoals snelheid (velocity) die wel een richting heeft, noemen we een vectoriele grootheid (vectorial quantity). Ik geef de engelse termen erbij omdat verreweg de meeste literatuur nu eenmaal in het engels geschreven is.

[Slide 11] Zoals we zagen is de gewone matrix vermenigvuldiging tussen vectoren niet mogelijk. Wel bestaat er een ander soort vermenigvuldiging die wel mogelijk is. Die vermenigvuldiging wordt aangegeven door een punt tussen de vectoren en wordt wel dot product of inner product (inproduct) genoemd. Hij gaat zo. [uitleggen/bijschrijven]. Kracht en verplaatsing zijn allebei scalaire grootheden, uitgedrukt in Newton en m/s. Het inproduct van een krachtvector met een snelheidsvector levert de hoeveelheid arbeid op die wordt verricht, oftewel die hoeveelheid energie die wordt gebruikt om een voorwerp te verplaatsen. Energie is een scalar, hij heeft geen richting.[plaatje erbij, uitleg projectie etc., uitleggen dat 't bewezen kan worden, uitleggen dat arm toch energie verbruikt (spieren) maar bijvoorbeeld een veer niet]

[abc x def] Er bestaat nog een ander soort product van vectoren, namelijk het outer product, cross product of uitproduct, aangeduid met een kruisje. In tegenstelling tot het inproduct is het uitproduct geen scalar maar een vector. [berekening uitleggen]. Ook van dit rare product bestaan weer natuurkundige voorbeelden. [plaatje] Stel we hebben een elektrische lading. De eenheid van lading is Coulomb. Stel dat we een positieve lading van 1 Coulomb door een magnetisch veld bewegen. Dan oefent dat magneetveld een kracht op die lading uit, loodrecht op het magneetveld en loodrecht op de richting van bewegen. De grootte van die kracht is v B sin alpha en er kan weer bewezen worden dat dat precies gelijk is aan het uitproduct. Trouwens, de grootte van die blauwe vector, het uitproduct dus, is ook gelijk aan het oppervlak van dit parallellogram [omcirkelen], kijk maar. [stippellijnen erbij] Als ik dit driehoekje [omcirkelen] daar weg haal en hier bij plaats [verplaatsingspijl erbij] dan is dit figuur [overtrekken] een rechthoek. De ene heeft lengte v [accolade erbij] en de andere lengte B cos alpha. Het oppervlak van de rechthoek, dus ook van het parallelogram is dus v maal b maal cos alpha, precies het inproduct.

Eigenlijk wonderlijk, dat de natuur op zo'n ingewikkelde manier overeenkomt met de wiskunde. En waarom wijst F eigenlijk niet precies de andere kant op. Dat had ook gekund. Dat magnetische krachten net zo werken als onze kurketrekker en niet in spiegelbeeld, wordt wel chiraliteit genoemd. We leven in, zoals dat heet, een rechtsdraaiend heelal. Ook allerlei molekulen die de vorm van een wenteltrap hebben, wentelen bij voorkeur rechtsom. Vage term trouwens, rechtsom. Zoals een kurketrekker bedoel ik, een nederlandse kurketrekker wel te verstaan, want misschien draaien de engelse wel andersom, de engelsen leven immers in een ander heelal. Mijn voorstel is om de video weer even stop te zetten en daarna de slagroom op deze kennistaart te spuiten.

[Slide 11] We zagen al eerder dat bepaalde vergelijkingen geen oplossing hebben, strijdig noemden we dat. Ook waren er vergelijkingen waarvoor elke oplossing voldeet, oftewel ze hadden oneindig veel oplossingen. Een stelsel vergelijkingen met oneindig veel oplossingen heet een afhankelijk stelsel. We halen onze grafieken weer eens van stal. Een stelsel van twee vergelijkingen met twee onbekenden kunnen we kort opschrijven als een matrix A maal een vector x is gelijk aan de righthand side. [omcirkelen, uitleggen dat de a's gewoon bepaalde getallen zijn, al specificeren we niet precies welke, om het algemeen te houden]. Elk van de twee vergelijkingen stelde een lijn voor, weet je nog. We bekijken drie gevallen van hoe die lijnen kunnen lopen. [plaatje snijden] Allereerst hebben we de situatie die we al eerder zagen, namelijk dat de lijnen elkaar snijden. In dat geval is er 1 punt (x1, x2) (of x y, als je andere namen gebruikt) dat ze gemeenschappelijk hebben. De oplossingsvector x1 x2 [omcirkelen in formule] is dan de vector vanuit de oorsprong naar het snijpunt. [tekenen] Er is dan dus precies 1 oplossingsvector of met andere woorden 1 getallenpaar x1 x2 dat tegelijkertijd aan beide vergelijkingen voldoet.

[plaatje parallele lijnen] De lijn met punten die aan de ene vergelijking voldoen kan echter ook op enige afstand parallel lopen met de lijn met punten die aan de andere vergelijking voldoen. In dat geval is er geen snijpunt, dus geen enkel punt met coordinaten x1 x2 dat aan beide vergelijkingen voldoet. De oplossingsvector is alleen maar een andere notatie voor het snijpunt, namelijk met de coordinaten onder elkaar in plaats van naast elkaar. Geen snijpunt, dus geen oplossingsvector. De vergelijkingen zijn strijdig.

[Plaatje samenvallende lijnen]n Tja, en dan kunnen de lijnen ook nog samenvallen. Dan zijn er oneindig veel snijpunten, oplossingsvectoren of hoe je het ook noemt. Elk punt op die dubbele lijn, oftewel elk pijltje van de oorsprong naar die dubbele lijn, stelt dan een oplossing voor. We hebben dan een afhankelijk stelsel.

Hebben we drie vergelijkingen met drie onbekenden, dan stelt elke vergelijking een vlak voor. Dit is niet moeilijk in te zien. Als we in een van de drie vergelijkingen x en y (of x1 en x2, afhankelijk van hoe we de coordinaten noemen) vastleggen, dan houden we 1 vergelijking over met 1 onbekende, namelijk de derde coordinaat. 1 vergelijking met 1 onbekende heeft precies 1 oplossing, oftewel daarmee ligt ook de derde coordinaat vast. Stel het je zo voor: [Uitleg /laten zien met vel papier]. Elk van de drie vergelijkingen stelt zo'n vlak voor. Meestal snijden al die vlakken elkaar in 1 punt [3D plaatje] en de coordinaten dat ene punt [stip tekenen] vormen dan de oplossingsvector x y z of x1 x2 x3. Het kan echter ook zijn dat alle vlakken evenwijdig lopen [laten zien] of dat er twee evenwijdig lopen en eentje ze snijdt [laten zien] of dat ze elkaar snijden in evenwijdige lijnen [laten zien]. In al deze gevallen is er niet 1 punt dat in alledrie de vlakken ligt. Oftewel de vergelijkingen zijn strijdig, er is geen enkele oplossing die aan alle drie voldoet. Tenslotte kunnen de drie vlakken ook nog samenvallen, dan is elk van de oneindig veel punten in dit vlak een oplossing.

Ik wil nu iets belangrijks aan de orde stellen. 














