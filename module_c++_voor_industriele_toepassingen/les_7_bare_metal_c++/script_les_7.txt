Welkom bij les 7 van de cursus C++ voor industriele toepassingen,
onderdeel van de Wiztech lessenserie.
Mijn naam is Jacques de Hooge.

Tot nu toe hebben we sterk geleund op de Standaard Template Library,
bijvoorbeeld bij het gebruik van de string klasse.

Maar als je C++ programma's maakt voor minimalistische embedded controllers,
wil je dat misschien vermijden, om geheugen te sparen.

Laten we eens kijken hoe je zelf een string klasse maakt,
waarbij je ook zelf het zogenaamde dynamische geheugen beheert
en bovendien voorkomt dat er nodeloze kopieen worden gemaakt.

En als we dan toch de werking van libraries aan een onderzoek onderwerpen,
laten we ook eens kijken hoe file-I/O in C++ op het laagste niveau werkt.

Tenslotte, als klap op de vuurpijl: multi-threading!
De meeste nieuwere computers hebben meerdere processor-cores.
Dit maakt een verveelvoudiging van performance mogelijk.
Als je tenminste met threads uit de voeten kunt.
C++ maakt dat "a piece of cake".

Kortom: In deze les benaderen we het bare metal van computer en besturingssysteem.

Ladies and gentlemen, we're currently approaching some turbulence.
Please return to your seats, fasten your seatbelts and await further instructions.

Uitleiding:
===========

Met de aandacht in deze les voor de low-level faciliteiten in C++
hebben we genoeg terrein verkend voor een eerste kennismaking.

Verder is het een kwestie van gebruiken en blijven leren.
C++ is een bewegend doel, de taal ondergaat voortdurend uitbreidingen.

Soms zijn daar zaken bij waar de originele bedenker,
Bjarne Stroustrup, even bij fronst.
Hou 't een beetje simpel, jongens,
is de strekking van veel van zijn commentaar.

C++ gebruiken komt neer op het maken van verstandige keuzen.
De gereedschappen die je in de afgelopen lessen hebt leren kennen,
vertegenwoordigen zo'n verstandige keus.

Begin eens met deze gereedschaps-set te gebruiken voor een serieuze toepassing.
En kijk daarna verder wat je nodig hebt.
Laat je niet overweldigen door de complexiteit van de C++ documentatie.
C++ is geen taal om veredelde reclamefolders in te programmeren voor het web.

Het is de taal die vliegtuigen in de lucht houdt,
neural nets hun mysterieuze maar effectieve werk laat doen,
en niet te vergeten, jou van een dik belegde boterham kan voorzien.
Veel succes en, niet te vergeten, veel plezier!
