[Slide 1, Getallen]

Welkom bij deze les over getallen, onderdeel van de Wiztech lessenserie.
De Wiztech lessenserie gaat over de combinatie van wiskunde en techniek
met een beetje aandacht voor wetenschap en veel aandacht voor het maken van computer-programma's.

Mijn naam is Jacques de Hooge.

Ons vertrekpunt is de vraag: "Wat zijn getallen nou eigenlijk".
Meer specifiek: "Als het heelal er niet zou zijn, was het getal 3 er dan ook niet".

Die vraag is moeilijker te beantwoorden dan je misschien denkt.
Om te beginnen is er maar 1 getal 3, hoe groot het heelal ook is, net zoals jijzelf ook maar 1 keer bestaat.
Maar hoewel ik vermoed dat ik er niet zou zijn als het heelal er niet was,
ben ik van het getal 3 een stuk minder zeker.

De bekende wiskundige Roger Penrose is van mening dat alle wiskundige concepten, inclusief getallen,
al bestonden voordat de tastbare werkelijkheid er was.
Nou is het begrip "voor" een lastig begrip, omdat er zonder heelal ook geen tijd is.

Wat Penrose eigenlijk bedoelt, is dat hij gelooft in de zogenaamde grot-mythe van de griekse filosoof Plato.
In een donkere grot brandt een vuur.
In deze grot bevinden zich voorwerpen, waarvan de schaduwen op de muur zichtbaar zijn,
steeds in beweging door het spel van de vlammen.
Het resulterende schimmenspel is wat wij de werkelijkheid noemen.
Maar elke schim is eigenlijk de afspiegeling van iets, dat Plato "de idee" noemt: het voorwerp zelf.
Het vuur is niet eeuwig, maar de ideeenwereld wel.


[Slide 2, Natuurkunde en Wiskunde]

Wiskunde, zegt Penrose, is niets anders dan de ideeenwereld van Plato.
Ook zonder heelal was 3 gewoon 3. 
Alleen als we een heelal hebben, met daarin bijvoorbeeld 3 appels op een rijtje, of 3 kikkervisjes, of 3 sterrenstelsels, wordt de idee 3 zichbaar.

De visie van Penrose houdt in dat de wiskundige feiten de werkelijkheid niet nodig hebben, maar omgekeerd wel:
zonder wiskundige feiten geen werkelijkheid.
Dit is minder raar dan het lijkt.
De hele natuurkunde, en daarmee ook de biologie, is gebaseerd op kansen,
Voorbeelden zijn de quantumfysica en de evolutietheorie.
Kansen liggen op het terrein van de wiskunde.
Zonder kansen geen natuurwetten.
Zonder natuurwetten chaos.

Maar er is nog iets, namelijk het vuur, dat in zekere zin de schaduwen schept.
Omdat dit geen cursus religie is, ga ik daar niet verder op in.
Dat zou ik ook niet echt kunnen, trouwens, want ik weet net zo min als wie dan ook hoe de werkelijkheid in elkaar zit.
Iemand heeft eens tegen mij gezegt: "Jacques, jij omvat de werkelijheid niet, de werkelijkheid omvat jou."
Ik denk dat dat klopt.


[Slide 3, Spel]

Een hele andere visie op wiskunde wordt gegeven door de volgende omschrijving:
"Wiskunde is de manipulatie van betekenisloze symbolen volgens vaste regels" [omcirkelen]
Eerlijk gezegd: een betere definitie van wiskunde ben ik nog nooit tegengekomen.
Hij is diepzinnig, praktisch en nuchter tegelijk.

In die opvatting is wiskunde een spel, waarvan we de regels zelf maken.
Er is maar 1 "moeder van alle regels": De regels mogen niet met elkaar in strijd zijn.
Het resulterende spel hoeft niets met de werkelijkheid van doen te hebben.
We mogen best afspreken dat 1 en 1 3 is, als dat maar niet in strijd is met andere regels.
[wij bepalen de regels onderstrepen]
Dat is 't trouwens wel...

Als het spel zo in elkaar zit dat het op de werkelijheid lijkt,
dan noemen we het "een wiskundig model" van de werkelijkheid.
Zo zijn alle wetmatigheden die samen de natuurkunde vormen, een model van de fysieke werkelijkheid.
Soms blijken zulke modellen toch niet helemaal te kloppen.

Albert Einstein gooide het zorgvuldig geconstrueerde model van de mechanica van Isaac Newton omver
en maakte een spel dat nog beter met de waargenomen werkelijkheid klopte.
Ook zijn spel bleek echter z'n beperkingen te hebben.
Hij miskende de fundamentele rol van kansen in het heelal en liep daarmee,
geniaal of niet, tegen zijn eigen grenzen aan.

"God dobbelt niet...", zei hij, en verklaarde daarmee in feite transistors, computerchips etc. voor onmogelijk,
want die zijn allemaal gebaseerd op de door Einstein verfoeide quantumfysica.
Een mens kan zich vergissen.

Wiskundige modellen benaderen de werkelijkheid, maar we hebben niet voor alles een passend model.
Een bekende blinde vlek van onze modellen is het fenomeen "bewustzijn".
Gevoed door de kunstmatige intelligentie hype zijn er wetenschappers die claimen te doorgronden hoe bewustzijn tot stand komt.
Volgens mij wijst die claim juist op diepgaand onbegrip en hebben we te maken met een verschijnsel dat niet terug te voeren is op andere verschijnselen.
Consensus is er in ieder geval niet, getuige schrijfsels van filosofen als Daniel Denett, David Chalmers en Alfred North Whitehead.
Whitehead is mijn favoriet, al snap ik eerlijk gezegd nog niet de helft van wat hij schrijft.

Het is trouwens nog helemaal niet zo makkelijk een wiskundespel te construeren waarvan de regels elkaar,
of zichzelf, niet tegenspreken.
Stel je eens voor dat iemand je vraagt een catalogus samen te stellen van alle catalogi die zichzelf niet vermelden.
Moet je die catalogus er dan in opnemen?
Als je dat doet, vermeldt hij zichzelf wel, en hoort hij er dus niet in thuis.
Als je dat niet doet, tja..., dan hoort ie er wel in.
Het is dus nooit goed, zie daar een intern tegenstrijdige definitie.

Dit lijkt een speelgoedprobleem,
maar ik kan je vertellen dat dit probleem onder wiskundigen heel wat discussie heeft veroorzaakt.
De moderne wiskunde, inclusief getallenleer, is gebaseerd op verzamelingen:
de verzameling van alle gehele getallen, de verzameling van alle even getallen etc.,
maar ook verzamelingen van verzamelingen.
Hoe weet je nou zeker dat je niet per ongeluk indirect een verzameling definieert
van alle verzamelingen die zichzelf niet bevatten?

De verzameling van alle verzamelingen, die zichzelf niet bevatten...
Misschien een goed idee om 't filmpje even stil te zetten en iets gaan drinken, of gewoon een hap frisse lucht nemen...
Of even de afwas doen?

Met een intern tegenstrijdige definitie ben je, net als bij de catalogi, in de aap gelogeerd.
De "wis" in wiskunde staat voor "gewis", dat betekent "zeker".
In de wiskunde is de constatering "het klopt meestal wel zo'n beetje" is niet goed genoeg.
Vandaar ook de "bewijsdrift" van wiskundigen.
Dat is geen uit de hand gelopen hobby, maar bittere noodzaak.

Vergeet niet dat wiskunde de basis vormt voor wetenschap en techniek,
en daar zijn we met z'n allen steeds afhankelijker van, of we dat nu leuk vinden of niet.
Als de wiskunde niet klopt, stort het hele bouwwerk als een kaartenhuis in elkaar.
Software is extra gevoelig voor dit soort slordigheden, zoals iedereen weet, die z'n computer wel eens uit frustratie uit het raam wilde smijten.
Is mijn diverse malen overkomen, maar ik heb het tot nu toe nooit echt gedaan...

Het is mogelijk om te bewijzen dat er wiskundige waarheden zijn, die uit de basis spelregels voortvloeien, en die nooit kunnen worden bewezen.
Als je ooit zin hebt om ergens je tanden in te zetten, zoek dan eens naar het bewijs van deze stelling.
Hij heet de stelling van Goedel, en het bewijs staat op Internet, is nog geen beeldscherm lang, en is zonder specialistische voorkennis te volgen.
Maar je moet wel zorgen dat je voldoende geslapen hebt.

Voorlopig nemen we een praktische insteek: wiskunde ten dienste van wetenschap en techniek.
We gaan er vanuit dat wiskundigen hun werk goed gedaan hebben, en dat het spel geen tegenstrijdige regels heeft.
We spelen het wiskundespel volgens de regels, maar schromen niet om soms onze intuitie te gebruiken
en in plaats van kleine stapjes een gedachtensprong te maken, geleid door ons boerenverstand.
Voor alle duidelijkheid: boerenverstand is het mooiste verstand wat er is.

Als we bezig zijn met wiskunde, wetenschap en techniek staan we in goed vertrouwen op de schouders van reuzen
zoals Bertrand Russell, Isaac Newton en Albert Einstein.
Met name wiskunde is naar mijn mening het meest fascinerende bouwwerk dat de mensheid ooit gebouwd heeft.

Als je werkelijk wil snappen hoe dingen in elkaar zitten,
en niet alleen maar vol ontzag naar mensen in witte jassen wil luisteren,
die je het gevoel geven het toch NET NIET HELEMAAL te snappen,
stap met je voeten in de modder en ga het avontuur aan dat wiskunde heet.
Laat je niet afschrikken omdat je het op school niet begreep of omdat je leraar een hekel aan wiskunde of misschien aan mensen had.
Het begin lijkt misschien saai, maar er komt een moment dat je door hebt wat je aan het doen bent en wat je ermee kunt.
En dan wordt het opeens leuk. Heel leuk.

[Slide 4, + en x]

We beginnen ons wiskunde modderbad met het fenomeen "optellen".
Als je twee getallen, bijvoorbeeld 3 en 4, [aanwijzen] bij elkaar optelt, dan heten dat "de termen" van de optelling.
Het resultaat heet "de som". [aanwijzen]
Let wel, zowel het woord "termen" als het woord "som" worden hier niet in hun alledaagse betekenis gebruikt.
Als de termen 3 en 4 zijn, is de som 7.
Maar waarom eigenlijk.

[Appels erbij]

De overeenkomst tussen het woord tellen en het woord getallen is niet toevallig.
Uiteindelijk vormt tellen de basis voor al het gereken.
Als ik een groepje heb van 3 appels, 1, 2, 3 [tellen met streepjes] en dan nog een groepje van 4 appels, 1, 2, 3, 4 [tellen met streepjes],
dan heb ik in het totaal 1, 2, 3, 4, 5, 6, 7 appels [tellen met streepjes].
Optellen is dus eigenlijk gewoon doortellen vanaf waar je gebleven bent.
1 2 3 [aanwijzen](hier ben ik gebleven na het eerste groepje) en dan doortellen bij het tweede groepje (dus niet weer op 1 beginnen) 4, 5, 6, 7 [aanwijzen].
Blijkbaar is 3 plus 4 7, daar komen we achter door te tellen.

Misschien ben je 't vergeten, maar als kind heb je dit allemaal moeten leren, en nu denk je er misschien niet eens meer over na.
Toch is 't goed om je te realiseren waar dingen vandaan komen.

[Vermenigvuldiging erbij]

We kijken vervolgens naar vermenigvuldigen.
Dingen die je met elkaar vermenigvuldigt heten "factoren" [aanwijzen] en wat er uitkomt heet "product" [aanwijzen].
Ook hier worden de woorden weer anders gebruikt dan in hun alledaagse betekenis.
Het is belangrijk om dit soort vaktermen te leren kennen, omdat je op die manier met anderen over wiskundige onderwerpen kunt praten.
Nog belangrijker is dat de juiste woorden je ook helpen om over wiskundige onderwerpen te redeneren.
Want redeneren doen we vaak met woorden, al is 't vaak niet hardop.
Het is lastig na te denken over dingen waarvoor je niet de juiste woorden weet.
Trouwens, als ik ergens echt diep over nadenk, helpt het me vaak om juist wel hardop te denken.

[Appels erbij]

Ook vermenigvuldigen is weer gebaseerd op tellen, kijk maar.
3 rijen [streepjes] van elk 4 appels [streepjes], we leggen ze even achter elkaar en gaan dan tellen:
1, 2, 3, 4     5, 6, 7, 8,    9, 10, 11, 12 [streepjes]
Vermenigvuldigen is dus eigenlijk gewoon herhaald optellen.
Als we 3 met 4 vermenigvuldigen, maken we 3 groepjes van 4, [aanwijzen] en tellen die bij elkaar op.

[Slide 5, Comm. eig.]

Voor optellen en vermenigvuldigen gelden een aantal eigenschappen.
Als je wiskunde ziet als een spel dat we zelf hebben gemaakt, kun je ze ook spelregels noemen.
Spelregel 1 is de "commutatieve eigenschap", die zegt dat 3 + 4 hetzelfde getal oplevert als 4 + 3.

Je mag de termen van een optelling dus verwisselen [wisselpijltjes], zonder dat de som, dus het resultaat, verandert.
Dat is hier in beide gevallen 7. [erachter schrijven]
Als we er vanuitgaan dat de wiskunde een model is voor de werkelijkheid van de appels,
kunnen we weer gaan tellen:

[Appels erbij]

1 2 3     4 5 6 7  of     1 2 3 4    5 6 7

Hee, allebei 7 [erachter schrijven]
Tja, ls je het totaal aantal appels wil berekenen maakt het natuurlijk niet uit in welke volgorde je de groepjes legt.
De commutatieve eigenschap spreekt dus eigenlijk vanzelf, als je naar de fysieke werkelijkheid kijkt en je boerenverstand gebruikt, en dat mag.
Bedenk echter dat de waarheden van de wiskunde de fysieke werkelijkheid niet nodig hebben.

Je kunt het feit dat je bij een optelling de termen mag verwisselen inderdaad opvatten
als een afgesproken spelregel die geen appels of wat dan ook nodig heeft om geldig te zijn.

Het blijkt dan, dat optelling met deze spelregel dan een goed wiskundig model vormt van het verwisselen van groepjes appels.
Dat had niet persee gehoeven, maar 't is wel zo praktisch.

Of je kunt de commutatieve eigenschap zien als "de commutatieve idee".
Want als het vuur van de oerknal er niet was, was 3 + 4 nog steeds het zelfde als 4 + 3, er waren alleen geen appels, peren of ander fruit.

[Vermenigvuldiging erbij]

Ook voor vermenigvuldiging is er een commutatieve eigenschap of commutatieve spelregel.
En ook deze spelregel past goed bij de fysieke werkelijkheid.

[Appels erbij]

We weten uit ervaring dat iemand die een kistje met 1 2 3 [streepjes] rijtjes van 1 2 3 4 [streepjes ]appels koopt,
niet beter of slechter uit is dan iemand die een kistje met 1 2 3 4 [streepjes] rijtjes van 1 2 3 [streepjes] appels koopt.
Sterker nog, die aankopen zijn niet van elkaar te onderscheiden,
het is gewoon een kwestie van het fruitkistje op z'n kant houden [rotatiepijltje bij linker kistje].
Zie daar de commutatieve eigenschap van de vermenigvuldiging:
de factoren mogen worden verwisseld, maar het product blijft hetzelfde.

De commutatieve eigenschap wordt ook wel de verwissel eigenschap genoemd, omdat de getallen worden verwisseld.
Een commuter, in het Engels, is iemand die elke dag heen en weer rijdt tussen woonplaats en werk.
Hij wisselt 1 keer per dag de plaats van vertrek en de plaats van bestemming om.
Van A naar B, van B naar A en zo verder.
Ook sommige electromotoren hebben een commuter.
Die wisselt steeds plus en min om.
Etymologie, de oorsprong van, en relatie tussen, woorden is belangrijk.
Het helpt je om beter te begrijpen en te onthouden wat de betekenis van dingen is.

Commutatieve eigenschap.
Verwisseleigenschap.
Geldt bij optellen en vermenigvuldigen.

[Slide 6, Ass. Eig.]

Een andere spelregel die zowel voor optellen als vermenigvuldigen geldt, is de associatieve eigenschap.
Laten we eens kijken hoe dat zit bij optelling.

Associeren is groepjes maken.
Een associatie is een groep.
Denk aan het woord sociaal.
Een mens is een sociaal dier, hij leeft in groepen.
Misschien denk je bij associatie aan asociaal, maar dat schrijf je anders.
Het heeft maar 1 s in plaats van 2 en betekend juist: "niet sociaal".
Lekker verwarrend, maar goed, associeren is dus groepjes maken.

Groepjes maken in een berekening doen we met haakjes.
Je mag eerst 2 bij 3 optellen [aanwijzen], dat is 5 [erboven schrijven met lijnen],
en dan nog 4 erbij doen, dan heb je 9 [erboven schrijven met lijnen].

Je mag ook eerst de 3 en de 4 optellen, dat is 7 [erboven schrijven met lijnen],
en dan nog 2 erbij, dan heb je ook 9 [erboven schrijven met lijnen].

Welke groepjes je maakt, maakt dus niet uit: De associatieve eigenschap van de optelling.

Als je goed hebt opgelet, zie je dat ik stiekem ook gebruik maak van de commutatieve eigenschap.
Immers, ik zeg 3 + 4 [aanwijzen], en dan nog 2 [aanwijzen] erbij,
en niet: 2 [aanwijzen] en dan nog 3 + 4 [aanwijzen] erbij.
Dus ik verwissel stilletjes de volgorde, want dat maakt niet uit voor het resultaat, volgens de commutatieve eigenschap, de verwissel eigenschap.

De associatieve eigenschap zou ik ook de groepeer eigenschap kunnen noemen.
Ik mag in een optelling de termen zo groeperen als ik wil, het resultaat (de som, noemden we dat bij optelling) blijft het zelfde.

[Appels erbij]

Ook de associatieve eigenschap klopt mooi met de werkelijkheid van appels, peren, knollen en citroenen.
Uiteraard maakt het niet uit welke appels je bij elkaar legt en in welke volgorde je de groepjes appels legt.
Het blijven evenveel appels.

1 2,    3 4 5 [streepjes] en dan een nieuw groepje  6 7 8 9 [streepjes] is hetzelfde als
1 2 [streepjes] en dan een nieuw groepje 3 4 5,   6 7 8 9 [streepjes] 

Misschien vraag je je af waarom we zoveel aandacht besteden aan zulke vanzelfsprekende dingen.
We zullen echter in de vervolglessen wiskundige concepten tegenkomen waarvoor sommige spelregels niet gelden,
en die toch een goed model van de werkelijkheid vormen.
Een voorbeeld zijn matrices en vectoren.
Dat zijn geen losse getallen, maar hele blokken met getallen, die veel in computerberekeningen worden gebruikt.
Nog een stukje etymologie, woordbetekenis: "to compute" betekent "berekenen".
Een computer is vooral een rekenmachine.
Hij rekent zich een breuk, ook als je een filmpje zit te kijken of zit te chatten.

[Vermenigvuldiging erbij]

Ook voor vermenigvuldiging geldt de groepeer eigenschap, de associatieve eigenschap.
Ook daar mag je haakjes zetten waar je wilt.

2 x 3 = 6 [erboven schrijven met lijnen] x 4 = 24 [erboven schrijven met lijnen]
is hetzelfde als
3 x 4 = 12 [erboven schrijven met lijnen] en dan x 2 = 24 [erboven schrijven met lijnen]

[Appels erbij]

Als ik van onder tegen het eerste kistje appels aankijk [pijltje van onder tekenen], zie ik precies hetzelfde als wanneer ik
bij het tweede kistje appels recht het scherm in kijk [perspe], namelijk 2 lagen van elk 3 bij 4 is 12 appels, totaal 24 appels.

De witte vlakken geven de manier van groeperen aan.
2 x 3 appels in een wit kartonnetje, en dan twee 4 van die kartonnetjes, leveren blijkbaar evenveel appels als 2 witte kartonnetjes met elke 3 x 4 appels.
De associatieve eigenschap van de vermenigvuldiging doet recht aan dit feit.
(2 x 3) x 4 [aanwijzen] is 2 x (3 x 4) [aanwijzen].

Conclusie: willekeurige groepjes maken mag, zowel bij optellen als bij vermenigvuldigen.
Maar het mag niet als je in 1 berekening zowel optelling als vermenigvuldiging hebt.
Let op.

[Slide 7, Distr. Eig.]

Hoe zit het, als je in 1 expressie zowel optelling als vermenigvuldiging hebt.
2 x (3 + 4) is 2 x 7 = 14 [groene cirkel om 3 + 4, 2 x 7 = 14 erboven schrijven in groen]
(2 x 3) + 4 is 6 + 4 = 10 [rode cirkel om 2 x 3, 6 + 4 erboven schrijven in rood]
Dat is iets heel anders.
Overigens, als ik de haakjes weglaat is het alsof ze om de 3 en de 4 staan [aanwijzen], dus zoals de rode cirkel aangeeft.
Altijd eerst alle vermenigvuldigingen uitvoeren, dan de optellingen, tenzij er haakjes om een optelling staan, dan gaat hij voor.
In dit geval staan er haakjes dus de optelling moet eerst, zoals de groene cirkel [aanwijzen] aangeeft.

Wat wel geldt, is de zogenaamde "distributieve" eigenschap, de verdeel-eigenschap.
Denk aan bijvoorbeeld de distributieriem in een ouderwetse verbrandingsmotor.
Die verdeeld de kracht van de motor over de dynamo en de waterpomp.
Distributieve eigenschap, verdeeleigenschap.

Die werkt zo:
2 x (3 + 4) [pelikaanpijlen erboven] = 2 x 7 [erboven schrijven] = 14 [erboven schrijven]
is
2 x 3 + 2 x 4 [losse pelikaanpijlen erboven] [6 boven 2 x 3 schrijven] [+     8 boven 2 x 4 schrijven] [14 erboven schrijven] 

We kunnen dit weer domweg opvatten als een spelregel.
Echter omdat de regels in de wiskunde zo gekozen zijn dat ze met de werkelijkheid van appels, kikkervisjes en stoeptegels kloppen,
kunnen we ook hier weer een plaatje van tekenen.

[Appels erbij]

2 groepjes van elk 3 + 4 appels [streepjes achter 2 linker witte vlakken]
leveren evenveel appels als een groepje van 2 x 3 appels [streepjes] en dan nog een groepje van 2 x 4 appels [streepjes].

De andere kant op heet de distributieve eigenchap trouwens "buiten haakjes halen":
2 x 3 + 2 x 4 [2-en aanwijzen] = 2 x (3 + 4) [2 en 3 + 4 aanwijzen], de 2 is buiten de haakjes gehaald.

Tot nu toe werken we trouwens steeds met getalvoorbeelden.
Als ik laat zien dat 2 x (3 + 4) [aanwijzen] het zelfde getal voorstelt als 2 x 3 + 2 x 4 [aanwijzen], namelijk 14,
dan ga ik er stilzwijgend vanuit dat iets dergelijks ook geldt voor 7 x (10 + 15).

Helemaal vanzelfsprekend is dat niet.
Uit het feit dat bijvoorbeeld 2 + 2 gelijk is an 2 x 2, namelijk in beide gevallen 4,
mag je niet constateren dat 3 + 3 ook gelijk is aan 3 x 3, want 3 + 3 is 6, maar 3 x 3 is 9.

Het lijkt erop dat we op zoek moeten naar een manier om expliciet duidelijk te maken,
dat bepaalde regels voor ALLE getallen gelden en andere niet.

Die manier bestaat, we komen dan bij iets dat in de wiskunde een "variabele" wordt genoemd.

[Slide 8, Variabelen]

Variabelen zijn letters dien onbekende getallen voorstellen. ["letters" en "onbekende getallen" dun geel ondertrepen]

[Spelregels met getallen erbij]

Hier staan weer onze 3 spelregels voor optellen en vermenigvuldigen, uitgeschreven als getalvoorbeelden.
- De commutatieve eigenschap voor optellen: 3 + 4 = 4 + 3 [aanwijzen]
  en voor vermenigvuldigen: 3 x 4 = 4 x 3 [aanwijzen]
- De associatieve eigenschap voor optellen: (2 + 3) + 4 = 2 + (3 + 4) [aanwijzen]
  en voor vermenigvuldigen: (2 x 3) x 4 = 2 x (3 x 4) [aanwijzen]
- De distributieve eigenchap voor een combinatie van optellen en vermenigvuldigen: 2 x (3 + 4) = 2 x 3 + 2 x 4 [aanwijzen].

We kunnen deze spelregels ook opschrijven met letters, variabelen dus...

[Met variabelen erbij]

We vervangen elk getal door een letter, gelijke getallen krijgen gelijke letters, verschillende getallen krijgen verschillende letters.
Het ziet er dan vervolgens allemaal heel abstract uit, en misschien ook een beetje eng,
maar als je in gedachten alle letters weer door getallen vervangt, zijn 't natuurlijk gewoon dezelfde expressies.
't Enige is dat je nu expliciet hebt duidelijk gemaakt dat die getallen willekeurige getallen mogen zijn.
Immers, de informatie WELKE getallen er stonden, is verloren gegaan.
Je kunt a vervangen door 3 [aanwijzen], maar ook door -3 1/2.

Daarmee is het duidelijk dat a + b = b + a wel waar is, maar a + a = a x a niet,
omdat je dan de a bijvoorbeeld door 3 zou moeten kunnen vervangen,
en 3 + 3 is nu eenmaal 6 en 3 x 3 is negen.
2 + 2 is toevallig wel 2 x 2, maar het is geen algemene regel, die voor elk willekeurig getal a geldt.

Als we dan toch met letters in plaats van cijfers werken, om duidelijk te maken dat de regels algemeen geldig zijn,
dan is er nog een versimpeling mogelijk, namelijk het weglaten van het maal teken.

[Met maal-teken weglaten erbij]

Bij cijfers kan dat niet: 2 x 3 is iets anders dan 23 [opschrijven met rood].
Maar a x b kun je zonder verwarring schrijven als a b omdat je weet dat elke letter precies 1 getal voorstelt.
Dus als je twee letters achter elkaar ziet staan, dan weet je dat dat twee verschillende getallen zijn, a en b, bijvoorbeeld [aanwijzen]

[Rechthoek om alle formules in het blok maal-teken weglaten]

Dit zijn dan de uiteindelijke formules die de commutatieve eigenschap [aanwijzen regel 1],
de associatieve eigenschap [aanwijzen regel 2],
en de distributieve eigenschap [aanwijzen regel 3]
vastleggen.
Het is belangrijk dat je deze formules kent, zowel voor optellen als vermenigvuldigen.
Leer ze uit je hooft, hang ze boven je bed of wat dan ook.
Het zijn echt basisgereedschappen bij het rekenen met formules.
De formules uit dit onderste blok dus [aanwijzen]

[Slide 9, Afleiding van aanvullende spelregel]

Uit de bestaande spelregels voor optellen en vermenigvuldigen zijn nieuwe af te leiden.

[1e deel van blok erbij]

Bijvoorbeeld:
We hebben de distributieve eigenschap met de gemeenschappelijke factor a links [1e regel aanwijzen]
en de commutatieve eigenschap [2e regel aanwijzen]

De commutatieve eigenschap heeft tot gevolg dat we bij de distributieve eigenschap deze factoren [wisselpijltjes bij a en (b + c)]
en deze factoren [wisselpijltjes bij ab en ac] mogen omwisselen.
Als we dit doen, krijgen we een "nieuwe" commutatieve eigenschap, met de gemeenschappelijke factor a rechts. [aanwijzen]

De originele [aanwijzen] wordt wel de links distributieve eigenschap genoemd, omdat de gemeenschappelijke factor links staat.
De nieuw afgeleide [aanwijzen] wordt wel de rechts distributieve eigenschap genoemd, omdat de gemeenschappelijke factor rechts staat.
Omdat ze dankzij de commutatieve eigenschap in feite gelijkwaardig zijn, noemen we ze samen kortweg "de distributieve eigenschap".
Daarbij mag de gemeenschappelijke factor dus links [aanwijzen] of rechts [aanwijzen] staan.

[2e deel van blok erbij]

Omdat a, b en c willekeurige getallen voorstellen, mogen we ook best andere letters gebruiken.
Daarmee kunnen we de zaak weer in alfabetische volgorde zetten, (a + b) x c is a x c + b x c [aanwijzen].

Omdat deze rechts distributieve eigenschap volgt uit de links distributieve eigenschap, de we al hadden,
en de commutatieve eigenschap, die we ook al hadden, hoeven we hem niet apart te vermelden.
Het is geen basisregel, hij volgt gewoon uit twee andere regels.

Basis spelregels worden ook wel axioma's genoemd, en afgeleide spelregels stellingen.
Stellingen kunnen bewezen worden uit axioma's, zoals we net hebben gedaan met de rechts distributieve eigenschap.

Als je vertrouwd raakt met bepaalde takken van wiskunde, zoals het rekenen dat we hier doen,
weet je vaak niet eens meer wat nu basisregels waren en wat afgeleide regels.
Uiteindelijk worden de rekenregels vaak zo vanzelfsprekend dat je er helemaal niet meer over na hoeft te denken.
Maar ooit hebben we ze bedacht (of ontdekt), afhankelijk van of je wiskunde als een spel of als een verzameling Platoonse ideeen ziet.

In feite komen die beide visies trouwens op 't zelfde neer.
Zowel de spelregels als de ideeen van de wiskunde zijn immers onderworpen aan de regels van de logica.
En dat zijn eigenlijk de regels die we bij ons eigen analytisch denken hanteren.
Wiskunde is dus in feite de weerspiegeling van onze eigen manier van analytisch denken.

Er bestaan ook andere manieren van denken, of misschien moet ik zeggen: gewaar worden.
Daarmee is het mogelijk waarheden te ervaren die buiten de logica liggen.
Ons logisch redeneervermogen mag dan een krachtig middel zijn,
die andere waarheden hebben meer met doel en zin te maken, en zijn daarmee zeker zo belangrijk.

Kopje thee? Stukje chocola?

[Slide 10, Neutrale elementen]

We gaan twee nieuwe wiskundige beesten leren kennen, namelijk het neutrale element van de optelling en het neutrale element van de vermenigvuldiging.

[1e deel van 1e blok erbij]

Voor 't neutrale element van de optelling, het symbool daarvoor is 0, geldt dat je 't ergens bij kunt optellen zonder dat dat iets verandert.
Dus a + 0 is weer gewoon a. [aanwijzen].

[Dus ook erbij]

Als we de commutatieve eigenschap voor de optelling er weer in betrekken, en de a en de 0 omwisselen (dat mag voor elke a en b, dus ook voor a en 0)
dan krijgen we 0 + a = 0. [aanwijzen]

Er is ook een neutraal element van de vermenigvuldiging.

[1e deel van 2e blok erbij]

Het symbool daarvoor is 1.
Als je een willekeurig getal a hiermee vermenigvuldigt blijft 't gewoon a. [aanwijzen]
Ook hier kun je met behulp van de commutatieve eigenschap [aanwijzen] weer een afgeleide regel vinden,

[Dus ook erbij]

dit maal als je voor b 1 invult, namelijk 1 x a = a. [aanwijzen]

[Slide 11, inversen]

Het bestaan van het neutrale element van de optelling, 0, maakt 't mogelijk een ander wiskundig concept (zeg maar ding, of begrip) te definieren, namelijk de "additieve inverse".
"Additief" komt van additie, optelling. Denk aan additieven, stoffen die je ergens aan toe voegt, bijvoorbeeld kleur- of smaakstoffen.
Inverse betekent omgekeerde, denk bijvoorbeeld aan smogvorming als er in de atmosfeer op honderden meters hoogte een inversielaag aanwezig is, waar het temperatuurverloop omgekeerd is.

De additieve inverse van een getal a [aanwijzen] wordt aangeduid met -a [aanwijzen]
en is gedefinieerd als het getal waarvoor geldt dat, als je 't bij a optelt, de som gelijk wordt aan 0 [aanwijzen].
Zoals we op de vorige slide zagen, is 0 het neutrale element van de optelling.
De naam "inverse", "omgekeerde" is niet zo gek. Eerst gaan we a omhoog en dan, omgekeerd, weer a naar beneden, waardoor we weer precies op 0 uitkomen.

[2e helft blok 1 erbij]

Door in de commutatieve eigenschap b te gebruiken als aanduiding voor het getal -a, blijkt dat ik a en -a mag verwisselen [pijltjes]
Omdat a dus ook het getal is dat ik bij -a moet optellen om 0 te krijgen, is a ook de additieve inverse van -a.
Oftewel a en -a zijn additieve inversen van elkaar.

We mogen de additieve inverse in plaats van -a ook schrijven als -1 x a. Dit betekent, per definitie, precies hetzelfde.

De zinsnede "per definitie" verdient wel wat uitleg.
"Per definitie" wordt in het populaire taalgebruik vaak misbruikt als rechtvaardiging van iets dat de iemand "vanzelfsprekend" vindt.
Maar "per definitie" betekent letterlijk gewoon: omdat we het nou eenmaal zo hebben afgesproken.
De uitspraak dat bijvoorbeeld bepaalde politieke denkbeelden PER DEFINITIE slecht zijn, is dus per definitie van de uitdrukking PER DEFINITIE vokomen betekenisloos,
tenzij we afspreken, dat iets SLECHT is als we AFSPREKEN dat 't slecht is, en daar lijkt het trouwens wel eens op.

[Blok 2 erbij]

Op dezelfde manier als bij de additieve inverse, kunnen we een multiplicatieve inverse definieren.
De multiplicatie inverse is het getal waarmee je a [onderstrepen] moet vermenigvuldigen
om 1 [onderstrepen], het neutrale element van de vermenigvuldiging, te krijgen.
We duiden de multiplicatieve inverse van a aan met 1/a [onderstrepen], ook wel geschreven als a^-1 [onderstrepen].
Let op, of je nu 1/a of a^-1 schrijft, 't zijn per definitie allebei aanduidingen voor 't zelfde getal, de multiplicatieve inverse van a.

[2e helft blok 2 erbij]

Vanwege de commutatieve eigenschap mag ik beide factoren weer verwisselen [pijltjes erbij] en geldt ook 1/a x a = 1.

Omdat a blijkbaar ook het getal is dat ik met 1/a moet vermenigvuldigen om 1 te krijgen,
is a ook de multiplicatieve inverse van 1/a.
Dus 1/a is de multiplicatieve inverse van a en a is de multiplicatieve inverse van 1/a.
Oftewel a en 1/a zijn multiplicatieve inversen van elkaar.

[Slide 12: -1 x -1 = 1]

We komen bij een nieuwe spelregel: -1 x -1 = 1.
Laten we is kijken wat de gevolgen daarvan zijn.

[Blok 1 erbij, alleen "gevolgen"]

[Blok 1 1e formule erbij (na korte tijd)]

Als ik de additieve inversen van a en b met elkaar vermenigvuldig, dus -a x -b [onderstrepen]
dan mag ik die factoren -a en -b ook noteren als -1 x a en -1 x b. [aanwijzen]
Vervolgens pas ik de commutieve eigenschap toe, oftewel ik ga factoren verwisselen [pijltjes, resultaat aanwijzen].
Met mijn nieuwe spelregel mag ik -1 x -1 vervangen door 1 [aanwijzen].
En omdat 1 het neutrale element van de vermenigvuldiging is, is 't resultaat gelijk aan a x b [onderstrepen],
want x 1 verandert niks aan 't resultaat.

Kortweg: -a x -b [aanwijzen] = a x b [aanwijzen].
Deze afgeleide regel staat bekend als "min maal min is plus",
en nu weet je dus waarom die geldt, namelijk vanwege de basisafspraak dat -1 x -1 gelijk is aan 1, in combinatie met de commutatieve eigenschap.
Dan rolt "min maal min is plus" er vanzelf uit.

Hier hoef je echt niet altijd diep over na te denken, maar 't is maar dat je weet wat wiskunde is:
manipulatie van betekenisloze symbolen volgens vaste regels.
Hoe zo betekenisloos? a en b zijn toch getallen.
Zeker, maar wat is nou eigenlijk een getal, als we nu eens geen appels, sterrenstelsels of yoghurtpakken hadden om te tellen?
Een betekenisloos symbool, dat we mogen manipuleren volgens vaste regels, of niet soms...

Je mag het met me oneens zijn hoor, een onderzoekende, kritische geest is het begin van alle kennis...
Wat ik je vertel is alleen maar een vertrekpunt voor je eigen zoektocht.

[Blok 1, 2e formule erbij]

Nog eentje, -a x b [onderstrepen]
= (-1 x a) x b [aanwijzen] (ander notatie voor additieve inverse -a)
= -1 x (a x b) [aanwijzen] (associatieve eigenschap, andere groepjes maken dus, door de haakjes te verplaatsen)
= -ab [onderstrepen], kortere notatie voor additieve inverse, let wel a x b [aanwijzen] of, korter genoteerd a b [aanwijzen] is gewoon 1 getal.

[Blok1, 3e formule erbij]

En, in combinatie met de commutatieve eigenschap, de verwisseleigenschap:
a x -b [onderstrepen]
= a x (-1 x b) [aanwijzen] (andere notatie voor additieve inverse -a)
= -1 x (a x b) [aanwijzen] (verwisselen [pijltje] en andere groepjes maken, met andere woorden commutatieve eigenschap en associatieve eigenschap)
= -ab [onderstrepen] (andere notatie voor additieve inverse en x teken weglaten)

[Slide 13: afgeleide bewerkingen - en :]

De additieve en multiplicatieve inversen stellen ons in staat 2 nieuwe bewerkingen te definieren, aftrekken en delen.
Allereerst aftrekken.

[Blok 1 1e regel erbij]

a - b [aanwijzen] is per definitie a + -b [aanwijzen]
De "delta is" met [aanwijzen] met de griekese hoofdletter delta [erbij schrijven] betekent: is "per definitie gelijk aan"

[2e regel erbij]

c heet het verschil van a en b en a en -b (dus niet b) heten de termen, omdat a - b gedefinieerd is als de som (optelling) van a en -b.

[Thermometer erbij]

Aftrekken of het werken met negatieve getallen kun je je handig voorstellen met een thermometer.
Als het 30 graden boven nul is en trekt daar 50 graden vanaf (of telt er -50 graden bij, want dat is per definitie hetzelfde, a - b is immers per definitie a + -b),
dan is de resulterende temperatuur 20 graden onder nul. -20 graden dus.
30 - 50 is -20. Of 30 + -50 = -20.

[Blok 2 1e regel erbij]

Ook voor vermenigvuldigen valt een afgeleide bewerking te definieren die precies het omgekeerde doet, namelijk delen.
a : b [aanwijzen] (wat je trouwens bij afspraak ook mag schrijven als a / b [aanwijzen] of als a / b onder elkaar [aanwijzen])
is per definitie hetzelfde als als a x 1/b [aanwijzen], wat je, zoals behandeld op een eerdere sheet, ook mag schrijven als a b^-1.
Let wel, die "tot de min eerste" geldt alleen voor b.
Eerst machtsverheffen [omcircel a^-1] (zo heet dat) en dan pas vermenigvuldigen [aanwijzen] is de regel.
Delen door iets is vermenigvuldigen met de inverse, dus a : b [weer onderstrepen] = a x 1/b.
Wat in grijs is afgedrukt [aanwijzen] zijn alleen maar andere notaties voor wat in zwart is afgedrukt.

[2e regel erbij]

Bij delen hebben we wat meer nieuwe termen.
Datgene wat je deelt heet het deeltal [aanwijzen]
Dat waar je door deelt heet deler [aanwijzen]
De uitkomst heet quotient [aanwijzen]

[Taart en kinderen erbij]

Stel ik heb 2 taarten, dan is het deeltal, a dus, 2.
Stel ik verdeel die 2 taarten onder 20 kinderen, dan is de deler, b dus, 20.
Ieder kind krijgt dan het quotient, namelijk 1/10 taart, wat bij zulke grote taarten en kleine kinderen best wel veel is.
2 : 20 = 1/10, of ook wel 10^-1, dat betekent gewoon hetzelfde bij afspraak, niks achter zoeken,
het is gewoon een afgesproken schrijfwijze, nu nog een beetje raar, maar later blijkt ie nuttig te zijn.

[Slide 14: Beperkingen van - en :]

De bewerkingen aftrekken en delen blijken minder handelbaar te  zijn dan optellen en vermenigvuldiging.

[1e blok erbij]

Zo is aftrekken niet associatief.
(3 - 2) -1 = 1 - 1 = 0 [Stapsgewijs aanwijzen]
maar
3 - (2 - 1) = 3 - 1 - 2 [Stapsgewijs aanwijzen]
Het resultaat hangt blijkbaar af van hoe je de haakjes plaatst.
Dit blijkt bij veel berekingen onhandig te zijn, omdat je dingen niet zo makkelijk kunt herrangschikken.

Gelukkig kun je
(3 - 2) - 1 [aanwijzen]
ook schrijven als
(3 + -2) + -1 =  1 + -1 = 0 [stapsgewijs aanwijzen] net als de eerste aftrekking [aanwijzen]
Immers ergens iets vanaf trekken is gedefineerd als de additieve inverse erbij tellen.
En dan mag je de haakjes plaatsen waar je wilt, want voor optelling geldt wel de associatieve eigenschap:
3 + (-2 + -1) = 3 + -3 = ook 0 [stapsgewijze aanwijzen]
We zijn dus niet zo dol op aftrekken en schrijven dat soms liever als optelling van de additieve inverse.

Een zeker zo belangrijk voordeel van optellen boven aftrekken blijkt als we
in latere modules van deze lessenserie computerprogramma's gaan maken die berekeningen voor ons doen.
Consequent werken met optelling in plaats van aftrekking leidt op veel plaatsen tot code die eenvoudig,
regelmatig en kort is.

En als we nou eens 3 - (2 - 1) bedoelen?
Nou, dat is 3 + -(2 - 1) [aanwijzen], dat betekent 3 + -1 x (2 -1) [aanwijzen] en dat is 3 + -1 x 2 + -1 x -1 [aanwijzen]
volgens de distributieve eigenschap

= 3 + -2 + 1 = 2 [eronder schrijven], ook gewoon een optelling dus.
Weg met die verwarrende haakjes!
Gewoon alles schrijven als optelling en haakjes verdwijnen als sneeuw voor de zon.
Eenvoud is het kenmerk van 't ware.

[2e blok erbij]

Aftrekken is trouwens ook niet commutatief.
3 - 2 = 1 [aanwijzen]
maar 2 - 3 = -1 [aanwijzen]

Wanneer we de eerste aftrekking omzetten in een optelling,
geldt de commutatieve eigenschap wel:
3 + -2 = 1 [aanwijzen]
-2 + 3 is ook 1 [aanwijzen]

En 2 - 3 dan?
Dat is 2 + -3 = -1 [erbij schrijven] net als -3 + 2 [erbij schrijvenj]

Ook hier is optellen van de additieve inverse in plaats van aftrekken vaak veel handiger.

[3e blok erbij]

Ook delen is niet associatief
(8 : 4) : 2 = 4 : 2 = 2 [stapsgewijs aanwijzen]
maar
8 : (4 : 2) = 8 : 2 = 4 [stapsgewijs aanwijzen], een heel andere uitkomst dus.

Als we een deling volgens de definitie van wat delen eigenlijk is,
schrijven als vermenigvuldiging met de multiplicatieve inverse,
geldt de associatieve eigenschap wel:

(8 x 1/4) x 1/2 = 2 x 1/2 = 1 [aanwijzen]
8 x (1/4 * 1/2) = 8 x 1/8 = 1 [aanwijzen]

En als we inderdaad 8 : (4 : 2) bedoelen,
kunnen we dat ook schrijven als een vermenigvuldiging, namelijk 8 x 1/4 x 2, [erbij schrijven]
immers, als je deelt door iets wat 2 x zo klein is, hou je 2 x zo veel over.
Immers, delen is VERdelen.
Een taart verdelen onder 2 x zo weinig kinderen, is 2 x zoveel taart per kind.

[4e blok erbij]

Delen is trouwens ook niet commutatief.
8 taarten verdelen onder 4 kinderen = 2 taarten per kind.

maar

4 taarten verdelen onder 8 kinderen = 1/2 taart per kind.
4 taarten, 8 kinderen, 1/2 taart per kind, logisch toch?

Ook hier kunnen we, als we willen dat de zaak commutatief is, weer vermenigvuldiging gebruiken.
We kunnen namelijk 8 : 4 ook schrijven als 8 x 1/4 = 2. [aanwijzen]
En 1/4 x 8 is ook 2. [aanwijzen]

En als we 4 : 8 bedoelen?
Dan schrijven 4 x 1/8, dat is wel commutatief en dus hetzelfde als 1/8 x 4. [erbij schrijven]

Dat bijvoorbeeld 8 : 4 hetzelfde is als 8 x 1/4 en als 1/4 x 8 komt een beetje uit de lucht vallen.
1/4 x 8 betekent gewoon 1/4 van 8 dus dat is 2.
De rekenregels voor breuken komen verderop in deze les aan de orde,
Maar eerste kijken we eens naar de regels voor het delen.

[Slide 15: Regels voor het delen]

[1e deelplaatje]

Als ik 2 taarten [aanwijzen] verdeel onder 20 kinderen [aanwijzen]

[2e deelplaatje]

krijgt ieder kind evenveel als wanneer ik 2 x 2 taarten [aanwijzen] verdeel onder 20 x 2 [aanwijzen] kinderen.

[Formule erbij]

Ik mag deler en deeltal, dus teller en noemer van een breuk [aanwijzen], beiden met hetzelfde getal vermenigvuldigen [2 aanwijzen],
't resultaat blijft hetzelfde, in dit geval 2/20 [aanwijzen] ofwel 1/10 [aanwijzen]

[1e deelplaatje optellen erbij]

Maarrr...
Ik mag bij teller en noemer NIET zo maar hetzelfde getal optellen, want dat geeft een heel ander resultaat.
Stel we hebben 2 taarten [aanwijzen] voor 20 kinderen [aanwijzen]
En we voegen in aan het deeltal, dus de teller, 1 taart toe [aanwijzen],
en aan de deler, dus de noemer, 1 kind [aanwijzen]

Dan is 't gezonder, en waarschijnlijk ook prettiger,
dat dat nieuwe meisje die nieuwe taart niet helemaal in d'r eentje opeet.
Maar als je 'm eerlijk verdeelt, krijgt iedereen dus meer taart.
Kijk maar...

[Formule erbij]

(2 + 1) / (20 + 1) = 3 taarten voor 21 kinderen [aanwijzen]
= 1 taart per 7 kinderen [aanwijzen], teller en noemer vermenigvuldigd met 1/3 [trailing factor 1/3 bij teller en noemer schrijven].
in plaats van 1 taart per 10 kinderen.
Dat is flinke vooruitgang, ware het niet dat 1/10 taart voor zulke kleine kinderen natuurlijk ook al veel te veel was.
Ik moet er zelf niet aan denken, maar goed, ik ben niet zo'n taartliefhebber.

Conclusie: Je mag bij teller en noemer van een breuk dus niet zo maar het zelfde getal optellen, want dan verandert 't resultaat,
in dit geval wordt 't 1/7 [aanwijzen] in plaats van 1/10 [aanwijzen].

Maar je mag teller en noemer dus wel met het zelfde getal vermenigvuldigen,
want 2 x 2 / (20 x 2) [aanwijzen] is 't zelfde als 2 x 20 [aanwijzen].
Immers: 2 x zoveel taart, maar ook 2 x zoveel monden.

[Side 16: Rekenen met breuken]

En zo komen we intuitief een heel eind met de spelregels voor het delen, door te kijken naar de werkelijkheid van taarten en kinderen,
subsidiepotten en kunstinstellingen, erfenissen en hebberige nabestaanden,
en er vanuit te gaan dat de regels van het wiskundespel zo gekozen zijn dat ze een goed model voor die werkelijkheid van het delen,
of liever gezegd het verdelen vormen.

Toch is 't de moeite waard ook hier wat formele regels af te leiden, vooral voor het werken met breuken.

[Blok 1 erbij]

Allereerst blijkt, dat als je twee breuken met elkaar vermenigvuldigt,
bijvoorbeeld a/b x c/d [aanwijzen], het resultaat gelijk is aan ac/(bd) [aanwijzen], "teller maal teller, noemer maal noemer" dus
(oftewel je mag de breukstreep bij vermenigvuldiging van breuken als 't ware doortrekken [aanwijzen])
Kijk maar.

a/b x c/d = a x 1/b x c x 1/d [aanwijzen], dat is gewoon de definitie van delen,
delen door b is gedefinieerd als vermenigvuldigen met 1/b [aanwijzen], de multiplicatieve inverse van b.

En delen door d is gedefinieerd als vermenigvuldigen met 1/d [aanwijzen], de multiplicatieve inverse van d.
Vervolgens passen we de commutatieve eigencshap toe [pijltjes erbij].
En 1/b kun je ook noteren als 1 : b [aanwijzen],
en vermenigvuldigen met multiplicatieve inverse 1/b [aanwijzen] is per definitie van delen delen door d [aanwijzen].

Eerst iets b x zo klein maken [aanwijzen] en dan het resultaat nog eens d x zo klein [aanwijzen],
komt er op neer dat je b x d keer zo klein maakt [aanwijzen].
De 1 [aanwijzen] mag je weglaten, want dat is het neutrale element van de vermenigvuldiging, die verandert niks,
Blijft over a c / (b d) [aanwijzen].
Dus a / b * c /d [aanwijzen] = ac / (bd) [aanwijzen]/.

[Blok 2 erbij]

Maar wat gebeurt er eigenlijk niet vermenigvuldigen met een breuk, maar delen door een breuk: a/b : c/d [aanwijzen]
Deling door een bepaald getal [c/d omcirkelen] is gedefinieerd als vermenigvuldiging met 1 gedeeld door dat getal [c/d omcirkelen]

Vervolgens vermenigvuldigen we hier [twee d's omcirkelen] teller en noemer met hetzelfde getal.
Bij de kinderen en de taarten zagen we al dat dat niets aan de uitkomst verandert.

Per definitie van delen mogen we gedeeld door d [aanwijzen] vervangen door maal 1/d [aanwijzen].
Door toepassing van de commutatieve eigenschap [wisselpijltjes erbij] komen de d en de 1/d bij elkaar te staan. [aanwijzen]
Het zijn elkaars multiplicatieve inversen, dus met elkaar vermenigvuldigd, al weer per definitie, 1. [aanwijzen]
1 is het neutrale element van de vermenigvuldiging, dus die mogen we weglaten omdat hij toch niks verandert.

Blijft over  a/c x b/d [aanwijzen], dus delen door een breuk c/d [aanwijzen]
is blijkbaar vermenigvuldigen met het omgekeerde d/c [aanwijzen]
We mogen delen door c/d blijkbaar vervangen door vermenigvuldiging met d/c.
Leer dit uit je hoofd: delen door een breuk [aanwijzen] is vermenigvuldigen met het omgekeerde [aanwijzen]

wat volgens bovenstaande regel trouwens gelijk is aan a d / (bc) [pijl naar boven]
Welliswsaar zijn de rol van c en d hier verwisseld, maar dat maakt niks uit,
omdat het maar gewoon letters zijn die willekeurige getallen voorstellen.

Of ik nu beweer dat a/b : c/d = a d / (b c) of dat ik beweer dat a/b : d/c = ac / (bd) [eronder schrijven],
de strekking is 't zelfde, ik had ook w, x, y en z kunnen gebruiken in plaats van a, b, c en d.
Manipulatie van betekenisloze symbolen volgens vaste regels, weet je nog.
Misschien denk je van: JA, maar 't betekenen toch getallen?
Maar wat zijn getallen precies als je geen appels of sterrenstelsels hebt?

Met onze neocortex, hersenschors, kunnen we symbolen manipuleren.
Dat noemen we redeneren of ook wel redelijk nadenken.
Het woord rede komt hier van "spraak", denk aan "redevoering".
Redeneren, zoals we dat in de wiskunde doen, is een afgeleide functie van onze taalvermogen.
Logisch denken is dus eigenlijk een soort in jezelf praten, en dan is het handig als dingen een naam hebben.
Welke naam dat precies is, dat doet er niet toe.

Ik moet even denken aan Pipi Langkous, die een groen torretje vindt.
Ze noemt het een Spoenk, tja, waarom niet.

Jaren geleden vertelde een verslaggever voor televisie dat de veroorzaker van veteranenziekte,
dat is een nare infectieziekte veroorzaakt door bedorven water, was ontdekt.
Het bleek, surprise, surprise, de Legionella bacterie te zijn.
Deze ontdekking was nogal voorspelbaar: Een legionair is immers gewoon een soldaat...

Iets benoemen is iets anders dan het begrijpen.
Het woord "getal" betekent zonder appels, peren en hobbelpaarden niets,
tenzij iemand er betekenis aan geeft, door het bijvoorbeeld door middel van spelregels te definieren.
Zonder heelal, met daarin de nodige bewuste wezens om deze klus te klaren, is dat erg lastig.

[Blok 3 erbij]

Iets minder lastig is het om breuken op te tellen.
Ik nodig je uit om de stappen te volgen:

In de expressie a/b + c/d mag ik in beide termen [omcirkelen] teller en noemer met het zelfde getal vermenigvuldigen.
Denk weer aan de taarten en de kinderen.
Voor de eerste term vermenigvuldig ik teller en noemer allebei met d [beide d's omcirkelen].
Voor de tweede term vermenigvuldig ik teller en noemer allebi met b [beide b's omcirkelen], dit maal ervoor,
wegens de commutatieve eigenschap, de "verwisseleigenschap", commuter, weet je nog, maakt dat niet uit.

We krijgen dan, volgens de eerste regel van deze slide [aanwijzen]:
ad/(bd) + bc/(bd) [aanwijzen]

We schrijven /(bd) weer volgens de definitie van deling als vermenigvuldiging met het omgekeerde 1/(bd).
Het zelfde doen we met /(bd) in de tweede term: x 1/(bd).
De factor 1/(bd) is gewoon een getal, dus de distributieve eigenschap geldt,
of liever gezegd, in omgekeerde volgorde: buiten haakjes halen [haakjes aanwijzen, pijltjes naar 1/(bd) tekenen].

Volgens de definitie van deling mogen de vermenigvuldiging met 1/(bd) [aanwijzen]
dan weer vervangen door deling door b d [aanwijzen].

Zo, hehe, dat was een hele kluif. Beetje saai ook misschien.
Maar dit fundament is nodig om het superpraktische bouwwerk dat in deze lessenserie volgt, te dragen.
Programmeren, electronische schakelingen ontwerpen, natuurkunde, allemaal maken ze gebruik van deze basis.

Ik maak het nog wat saaier.
Ken je de tafels van 1 t/m 10 niet uit je hoofd?
Het is de moeite waard om ze alsnog te leren.

Ik weet ook wel dat een rekenmachine betere kan rekenen dan de meeste mensen, inclusief mijzelf,
maar wat hoofdrekenen je oplevert is kwantitatief inzicht, gevoel voor hoeveelheden.
En dat helpt je enorm om je thuis te voelen in de wereld van wetenschap en techniek.
Echt waar!
Dank je voor de aandacht.

